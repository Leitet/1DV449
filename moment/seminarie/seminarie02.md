##Förberedelse
När du förbereder dig för ett seminarium krävs det att du läser in dig på ämnet. Längst ner finns några resurser som du bör använda dig av för att förkovra dig i ämnet. Det skadar inte heller att leta egna resurser för att få en bättre bild. Du bör också lägga tid på varje fråga och fundera igenom vad du tycker och anser kring frågorna.

Skriv ihop ca en A4 i [markdown-format](https://github.com/adam-p/markdown-here/wiki/Markdown-Cheatsheet) med dina tankar kring varje fråga. Vi kommer se denna förberedelse som ett bevis på att ni kommer pålästa till seminariumet. Denna ska redovisas genom att tankas upp på github i ditt kursrepositorie senast kl. 09:30 samma dag som seminariumet är schemalagt.

## Diskussionsfråga 1 - Webbens framtid

* Hur tror du att vi kommer använda webben om fem till tio år? Både till vardags och som samhällsmedborgare?

* Vilka typer av tjänster tror Du vi skulle kunna tänkas se i en framtida webb?

* Hur tror du din roll som webbutvecklare kommer förändras? 


### 1.2 Fallstudie - 100% webb
2010 publicerade Google ett [blogginlägg](http://googleenterprise.blogspot.se/2010/12/nothing-but-web.html) som man döpte till "Nothing but the web". Där pratar man om 100% webb som ett koncept där webben är den rådande mjukplattformen och där data lagras central i "cloudbaserade" lösningar och alla gränsnsitt är byggda av webbtekniker.

* Vad tror du om konceptet 100% webb, både i dagsläget och i framtiden? 

* Hur skulle du klara dig idag om du bara använde dig av en webbläsare som programplattform. Vilka tjänster/mjukvaror kan du inte köra i en webbläsare? 


##Diskussionsfråga 2 - Öppen data
Inom mjukvaruutveckling känner vi alla till begreppet "Open source". Begreppet med "openess" har spridit sig till flera olika delar av samhället. Inom utbildning talas det mycket om [OER (Open Educational Resources](http://en.wikipedia.org/wiki/Open_educational_resources) där öppna lärresurser görs tillgängliga både för studenter och andra lärare. [Open goverment](http://en.wikipedia.org/wiki/Open_government) är en annan rörelse där myndigheter gör sin data tillgänglig för allmänheten.


Begreppet "Open data" eller "Öppen data" används allt mer och mer. [PSI-lagen](http://sv.wikipedia.org/wiki/PSI-lagen) är ett steg i denna riktning,

* Vad innebär egentligen begreppet "öppen data"? 

* Vad finns det för krav på den data som kallas för öppen data?

* Vad tror du tendenserna med mer öppen data kommer spela för roll för dig som webbutvecklare?



### 2.1 Fallstudie
Kommunerna i Sverige sitter på mycket data och står inför ett förändringsarbete kring sin data och dess öppenhet. Din kommun är säkerligen inget undantag?

* Surfa runt på din kommuns webbplats för att orientera dig kring vilken information som finns där. Vilken skulle du vara intresserad av att få presenterad på ett mer strukturerat sätt (för enklare användning i dina applikationer t.ex. som webb-API). Kan du komma på några tjänster som man skulle kunna bygga med denna data som skulle komma kommun/kommuninvånare till gagn? Tror du det finns någon information som i dagsläget inte är tillgänglig som Du skulle vilja komma åt för att bygga bra tjänster/applikationer?

* Vad för möjligheter- respektive risker ser du ur kommunens synvinkel att öppna upp sin data?

* Vad för möjligheter- respektive risker ser du som medborgare?


**Intressanta länkar:**

* [Open Data handbook](http://opendatahandbook.org/pdf/OpenDataHandbook.pdf)
* [Github goverment](http://government.github.com/)
* [http://www.opendata.se/](http://www.opendata.se/)
* [Joakim Jardenberg](http://jardenberg.se/) diskuterar kring fler områden och begrepp i sitt blogginlägg [Det är nu det händer](http://jardenberg.se/det-ar-nu-det-hander/). Inlägget har några år på nacken men det finns många intressanta länkar att följa för vidare läsning.
* [Örebro kommun](http://www.orebro.se/12784.html)


Rapport som kan läsas lite mer översiktligt men som ser på problemen med att öppna upp data inom organisationer.

* [En rapport om öppen data](http://www.luii.lu.se/wp-content/uploads/2013/03/Fran-byrakrati-till-innovation-RAPPORT-FINAL-130311.pdf). 

## För de som inte medverkar eller blir underkända på seminariumet
Naturligtvis kan det finnas skäl för att man inte kan delta i ett seminarium. Meddela detta då till kursledningen snarast!

Alternativet är att skriva en mer utförlig rapport kring de frågor som kommer förekomma på  seminariumet. minst 1 och max 2 A4-sida per del i seminariumet. Rapporten ska vara utformat på ett tydligt sätt och rapporter innehållande för mycket stav- och grammatiska fel kommer återsändas för rättning utan vidare kommentarer. Till referenser och källhänvisningar används Harvardsystemet: [http://lnu.se/ub/sok-och-skrivhjalp/skriva-referenser](http://lnu.se/ub/sok-och-skrivhjalp/skriva-referenser)


Rapporten commitas upp i ditt repositorie och du meddelar kursansvarige när detta är gjort. 
Denna komplettering ska senast vara inlämnad en vecka efter aktuellt seminarium.
Rapporten gås igenom av examinatorn inom en vecka förutsatt att den är inlämnad i tid.
