
##Varför ska man ha seminarier?
Att kunna ta till sig information samt kritisk resonera och diskutera kring informationen är en viktig del av utbildningen. Därför har man ofta seminarier som ett moment i många kurser. I seminarier diskuteras ett antal frågeställningar. Oftast finns det inget rätt eller fel utan det är diskussionen som är det viktigaste. 

Att motivera förekommsten av seminarier i denna kurs är inte så så svårt. 

Ur utbildningsplanen:

- visa kunskap och förståelse inom det huvudsakliga området (huvudområdet) för utbildningen, inbegripet kännedom om områdets vetenskapliga grund och kunskap

- Visa förmåga att söka, samla och kritiskt tolka relevant information för att formulera svar på väldefinierade frågeställningar inom huvudområdet för utbildningen,

- visa förmåga att redogöra för och diskutera sitt kunnande med olika grupper, och

- visa kunskap om och ha förutsättningar för att hantera etiska frågeställningar inom huvudområdet för utbildningen.

Ur kursplan:

- redogöra för webbens framväxt och utveckling samt betydelse/påverkan för dagens samhälle

- redogöra och diskutera aktuell forskning inom ämnesområdet Web Science


##Förberedelse
När du förbereder dig för ett seminarium krävs det att du läser in dig på ämnet. Längst ner finns några resurser som du SKA gå igenom och reflektera kring. Det skadar inte heller att leta egna resurser för att få en bättre bild av ämnet. Du bör också lägga tid på varje fråga och fundera igenom vad du tycker och anser. 

Skriv ihop ca en A4 i [markdown-format](https://github.com/adam-p/markdown-here/wiki/Markdown-Cheatsheet) med dina tankar kring varje fråga. Vi kommer se denna förberedelse som ett bevis på att ni kommer pålästa till seminariumet. Denna ska redovisas genom att tankas upp på github i ditt kursrepositorie senast kl. 09:30 samma dag som seminariumet är schemalagt.

##Diskussionsfråga 1 - Webben & integritet
Att webben skapar massor av möjligheter för oss både i rollen som webbutvecklare och som vanlig medborgare och användare.
Dock så finns det många delar som ofta diskuteras ur en mer kritisk synvinkel. En av dessa rör integriteten på webben vilket också är ett område som diskuteras mycket inom Web Science.

* Vad ser du för faror för den personliga integriteten i ett mer och mer webbaserat samhälle? Vad har individen för ansvar för sin egen personliga integritet ur ett webbperspektiv?

* I dag pratas det mycket inom forskningen om "Big Data"? Vad betyder det uttrycket?

* Stora företag som t.ex. Google och Facebook samlar massor av information om våra aktiviteter på webben genom att vi använder deras tjänster. Vad ser du för problem med detta? Vad ser du för fördelar? Motivera dina svar?

* Vad fick du för tankar när du läste publikationen "Storebror på Facebook"?

###1.2 Fallstudie
Inom utbildningsvärlden går man allt mer och mer mot öppna resurser. De flesta av er har säkert hört talas om [MOOC-kurser](http://en.wikipedia.org/wiki/MOOC) som går på större utbildningsföretag så som [Coursea](https://www.coursera.org/), [Udacity](https://www.udacity.com/) o.s.v. Man ser också mer och mer användning av så kallade lärplattformer där studenter loggar in och arbetar med materialet i en digital miljö. Detta ger universiteten och lärföretagen massor av data att använda. I och med detta har forskning som t.ex. [Learning Analytics](http://en.wikipedia.org/wiki/Learning_analytics) dykt upp där man analyserar denna data och försöker förbättra studiegången för den enskilde studenten genom att studera hur hen använder lärresurser, hur hen presterar och vad som studenten kanske behöver öva mer på.

I vår utbildning använder vi ju Coursepress som publiceringsplattform av våra resurser. I dagsläget loggar vi inte information av denna typ av information och arbetar inte med detta. 

* Hur skulle du, som student, se på att alla dina aktiviter på Coursepress sparas på ett mer omfattande sätt för oss som kursansvariga att analysera? Vilka problem och vilka fördelar finns? Vad är OK att spara? Vad är inte OK?


##Diskussionsfråga 2 - Webbskrapning
Webbskrapning handlar om att samla på sig information från en publik webbsida för att själv använda denna.

* Vilka problem ser du med webbskrapning. Både som webbplatsägare (informationsägare) och som webbutvecklare. Nämn minst tre stycken, motivera dina val.

* När man som webbutvecklare skrapar en sida finns det vissa etikettsregler som man bör försöka följa. Kan du kommer på några sådana regler?


##Resurser som ska studeras innan seminariumet

[En föreläsningsserie](http://fora.tv/2012/04/10/Data_is_the_New_Oil_From_Privacy_to_Publicy) med flera olika föreläsare pratar om "Data is the new Oil". Titta gärna igenom hela serien men framförallt Gerd Leonards och Jamais Cascios fördrag.

[Storebror på Facebook](http://www.dnv.se/storebror-pa-facebook-integritet-och-risker-med-sociala-medier/) är en publikation skriven av Pär ström.

The Power and the Pitfalls of Big Data<br />
<iframe width="640" height="360" src="//www.youtube.com/embed/buJUojhs80E?feature=player_detailpage" frameborder="0" allowfullscreen></iframe>) 


## För de som inte medverkar eller blir underkända på seminariumet
Naturligtvis kan det finnas skäl för att man inte kan delta i ett seminarium. Meddela detta då till kursledningen snarast!

Alternativet är att skriva en mer utförlig rapport kring de frågor som kommer förekomma på  seminariumet. minst 1 och max 2 A4-sida per del i seminariumet. Rapporten ska vara utformat på ett tydligt sätt och rapporter innehållande för mycket stav- och grammatiska fel kommer återsändas för rättning utan vidare kommentarer. Till referenser och källhänvisningar används Harvardsystemet: [http://lnu.se/ub/sok-och-skrivhjalp/skriva-referenser](http://lnu.se/ub/sok-och-skrivhjalp/skriva-referenser)


Rapporten commitas upp i ditt repositorie och du meddelar kursansvarige när detta är gjort. 
Denna komplettering ska senast vara inlämnad en vecka efter aktuellt seminarium.
Rapporten gås igenom av examinatorn inom en vecka förutsatt att den är inlämnad i tid.